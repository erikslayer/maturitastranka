<!DOCTYPE html>
<html lang="cs">

<head>
    <!-- Google AdSense -->
    <script async src="https://pagead2.googlesyndication.com/pagead/js/adsbygoogle.js?client=ca-pub-5043142893920978"
         crossorigin="anonymous"></script>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="description"
        content="Rozbor knihy Let do nebezpečí od Arthura Haileyho a Johna Castlea - charakteristika díla, analýza textu a literárněhistorický kontext.">
    <title>Let do nebezpečí - Arthur Hailey | Maturita Portál</title>
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@400;500;600&family=Outfit:wght@700;800&display=swap"
        rel="stylesheet">
    <link rel="stylesheet" href="../styles.css">
</head>

<body>
    <div class="container">
        <header>
            <a href="../index.html" class="logo">MaturitaPortál</a>
            <nav>
                <ul>
                    <li><a href="../index.html">Domů</a></li>
                    <li><a href="index.html" class="active">Literatura</a></li>
                    <li><a href="../ict/index.html">ICT</a></li>
                </ul>
            </nav>
        </header>

        <main>
            <a href="index.html" class="back-link">← Zpět na seznam knih</a>

            <div class="book-header animate-fade-in">
                <h1>Let do nebezpečí</h1>
                <p class="author">Arthur Hailey a John Castle</p>
                <div class="meta">
                    <span class="meta-item">📚 Profesní román</span>
                    <span class="meta-item">📅 1958</span>
                    <span class="meta-item">🇬🇧 Anglická literatura</span>
                </div>
            </div>

            <div class="glass-panel animate-fade-in book-content">
                <h2>CHARAKTERISTIKA UMĚLECKÉHO TEXTU</h2>

                <p
                    style="font-style:italic; margin: 1.5rem 0; padding: 1rem; background: rgba(250, 112, 154, 0.1); border-radius: 8px;">
                    „Zde Vancouver, volám sedm set čtrnáct. Hovoří Paul Treleaven, kapitán Transkanadské letecké
                    společnosti. Budu vám pomáhat při sestupu a přistání. Neměli bychom s tím mít moc velké starosti,
                    protože z toho, co mi bylo řečeno, vím, že hovořím s bývalým pilotem Georgem Spencerem. Chtěl
                    bych, Georgi, abys mi pověděl pár slov o svých pilotních zkušenostech …"
                    Burdickovi, který hleděl na kapitána Treleavena, se v očích objevily slzy.
                    <br><br>
                    <strong>03.25 – 04.20</strong><br>
                    Spencer se úkradkem podíval na Janet. V nazelenalém světle kabiny postřehl horečnatý lesk
                    jejích očí, upřených na jeho ruce.
                    Znepokojen jejím soustředěným pohledem, odvrátil poněkud hlavu a napjatě poslouchal
                    Treleavenův hlas: „Zajímalo by mě například, kolik máš za sebou letových hodin, jaké máš zkušenosti
                    s pilotováním vícemotorových letadel a kdy jsi naposledy seděl za volantem. Přepínám."
                    Okoralé rty zabraňovaly Spencerovi okamžitě reagovat na Treleavenovu výzvu. Několikrát si je
                    olízl a s námahou polkl. Přidušeným hlasem pronesl: „Zde sedm set čtrnáct, volám Vancouver.
                    Kapitáne, jsem rád, že nám chcete pomoct, ale neobelhávejme jeden druhého. Oba velmi dobře
                    víme, v jaké jsme situaci. Mám zkušenosti s pilotováním jednomotorových stíhaček typu spitfire
                    a mustang. Nalétal jsem asi tisíc hodin, ale za dvacet let jsem zapomněl, co se dalo zapomenout.
                    Přepínám."
                    „Georgi, létání je jako jízda na kole. Nikdy se nemůže zapomenout," dodával mu kapitán odvahu.
                    „Zůstaň na příjmu."
                </p>

                <h2>Analýza uměleckého textu</h2>

                <h3>• Zasazení výňatku do kontextu díla</h3>
                <p>Úryvek je z poloviny příběhu, kdy řízení letadla převzal jeden z pasažérů, bývalý pilot George
                    Spencer.</p>

                <p>Pan George Spencer, bývalý vojenský pilot, si stihnul na poslední chvíli koupit letenku do
                    Vancouveru do letadla č. 714. Ve Vancouveru se konal fotbalový zápas, a tak byla všechna letadla
                    téměř plná fanoušků. V letadle se Spencer posadil vedle lékaře, pana Bairda. Krátce po startu
                    rozdala
                    letuška Janet večeři a poté se věnovala pasažérce Hazel Childerové, které se udělalo nevolno.
                    Kapitán
                    letadla Dunning se šel projít mezi pasažéry a předal řízení druhému pilotovi. Paní Childerová byla
                    velmi bledá a trpěla bolestí žaludku, což kapitána znepokojilo. Požádal Janet, aby mezi cestujícími
                    našla lékaře. Mezitím se udělalo špatně dalšímu pasažérovi.</p>

                <p>Doktor Baird prohlédl paní Childerovou, usoudil, že její stav je vážný a je potřeba co nejdřív
                    přistát. Kapitán Dunning však mohl přistát až ve Vancouveru, všechna ostatní letiště byla uzavřená
                    kvůli špatnému počasí. Postupně se dělalo špatně dalším cestujícím, kteří měli k večeři lososa.
                    Druhý
                    pilot Peter už na tom byl také špatně a Janet si s hrůzou uvědomila, že lososa měl i Dunning. Ten
                    mezitím o situaci v letadle informoval letiště ve Vancouveru a požádal o přistavení sanitek. Brzy i
                    on
                    pocítil, že se mu dělá nevolno.</p>

                <p>Ve Vancouveru se zatím podařilo sehnat vedoucího letového provozu Treleavena, který měl
                    Spencerovi dávat pokyny a pomoci mu přistát. Janet se ujala role druhého pilota a ona i George
                    Spencer se snažili ze všech sil. Treleaven jim dával ze země pokyny, jakou udržovat rychlost, jak
                    zatáčet nebo jak vysunout podvozek. Ve chvíli, kdy se Georgovi podařilo vyhnout horám, vtrhnul do
                    kabiny jeden z cestujících, a když viděl, kdo řídí, způsobil v letadle paniku.</p>

                <p>Ve Vancouveru se zatím novináři snažili zjistit, kdo pilotuje letadlo a co se vlastně stalo, aby měli
                    senzaci. Letadlo 714 zatím prudce kleslo a v důsledku toho se změnila frekvence, takže se ztratilo
                    radiospojení se zemí. Spencer poručil Janet, aby hledala na jiné frekvenci. Paní Childerová byla
                    v kritickém stavu, pasažéři propadali panice, doktor Baird měl plné ruce práce. Blížil se čas
                    přistání,
                    čehož se všichni obávali. Zbývalo asi 38 minut, během nichž si Spencer opakoval všechny potřebné
                    úkony, dostal se do správné výšky a vrátil se na letovou dráhu. Začínalo svítat. Treleavena napadlo,
                    že
                    by bylo možné navést letadlo na vodu, ale znamenalo by to, že nebudou včas zachráněni všichni
                    pasažéři, než se letadlo potopí. Tento nápad proto zase opustil. Chtěl se Spencerem několikrát
                    vyzkoušet nálet na přistávací dráhu, paliva bylo v letadle dostatek, ale Spencer oznámil, že rovnou
                    přistane. Věděl, že pokud se přistání oddálí, mohou někteří nemocní zemřít.</p>

                <p>Na Janet byl patrný strach, ale chápala, proč se George Spencer takto rozhodl. Požádala cestující,
                    aby se připoutali a připravili na přistání. Paul Treleaven se snažil být trpělivý a navádět Spencera
                    co
                    nejklidněji, ale na obou stranách vysílačky panoval strach. Pro přistání byla určena nejširší a
                    nejdelší
                    dráha. Spencer přistál příliš tvrdě, urval podvozek a poničil dráhu, ale přistál.</p>

                <h3>• Téma a motiv</h3>
                <p><strong>Téma:</strong> letecké zkušenosti George Spencera</p>
                <p><strong>Motivy:</strong> přistání, slzy, letadlo, rty</p>

                <h3>• Časoprostor</h3>
                <p><strong>Prostor:</strong> vzdušný prostor mezi Winnipegem a Vancouverem</p>
                <p><strong>Čas:</strong> noc</p>

                <h3>• Kompoziční výstavba</h3>
                <p>Děj je vyprávěn chronologicky. Text je rozdělen do kapitol, které jsou označeny časovým rozpětím, v
                    němž se odehrává děj dané
                    kapitoly.</p>

                <h3>• Literární forma, druh a žánr</h3>
                <p>próza, epika, román</p>

                <h3>• Vypravěč</h3>
                <p>vševědoucí vypravěč v er-formě</p>

                <h3>• Postavy</h3>
                <ul>
                    <li><strong>George Spencer</strong> – bývalý vojenský pilot, snaží se pomoci, odhodlaný, neubránil
                        se pochybnostem o
                        svých schopnostech a o úspěchu přistání</li>
                    <li><strong>Janet</strong> – letuška, velmi hezká a obletovaná, starostlivá, odvážná, dokáže se
                        ovládat – ačkoli má strach,
                        nedává ho na sobě znát</li>
                    <li><strong>Paul Treleaven</strong> – kapitán, který uděluje Spencerovi rady , jak přistát, věcný,
                        uvažuje s rozvahou</li>
                    <li><strong>lékař Baird</strong> – schopný, snaží se nepropadat panice, léčí s omezenými prostředky,
                        ale udělal vše, co
                        bylo v jeho silách, obětavý</li>
                    <li><strong>kapitán Dunnig</strong> – hlavní pilot, zpočátku nápomocný při ošetřování pacientů,
                        později je mimo sebe,
                        protože se také otrávil jídlem</li>
                </ul>

                <h3>• Jazykové prostředky</h3>
                <ul>
                    <li><strong>Apoziopeze:</strong> Chtěl bych, Georgi, abys mi pověděl pár slov o svých pilotních
                        zkušenostech …</li>
                    <li><strong>Profesní mluva:</strong> letové hodiny, vícemotorová letadla, přepínám, jednomotorová
                        stíhačka, typ spitfire
                        a mustang</li>
                    <li><strong>Přirovnání:</strong> létání je jako jízda na kole</li>
                </ul>

                <h2>Literárněhistorický kontext</h2>

                <h3>Arthur Hailey (1920–2004)</h3>
                <ul>
                    <li>narozen v Anglii, během 2. světové války sloužil u RAF</li>
                    <li>přestěhoval se do Kanady – vystřídal různá zaměstnání a psal</li>
                    <li>od r. 1956 byl spisovatelem z povolání</li>
                    <li>autor tzv. profesních románů – v každém románu je do detailu popsáno některé povolání</li>
                    <li>každou profesi důkladně studoval (rok sbíral informace, půl roku upravoval poznámky, rok a půl
                        psal
                        knihu)</li>
                    <li>většina jeho knih se stala bestsellerem, prodalo se 170 milionů knih ve 40 jazycích</li>
                </ul>

                <h3>Další díla autora</h3>
                <ul>
                    <li><strong>Konečná diagnóza</strong> – prostředí nemocnice</li>
                    <li><strong>Hotel</strong> – úspěšný román, nastudoval 27 knih o hotelnictví</li>
                    <li><strong>Letiště</strong> – prostředí letiště</li>
                    <li><strong>Kola</strong> – prostředí automobilového průmyslu</li>
                </ul>

                <h3>John Castle</h3>
                <p>Společný pseudonym spisovatelů Ronalda Payna a Johna Garroda.</p>

                <h3>Kontext - Anglicky psaná literatura 2. poloviny 20. století</h3>
                <p><strong>William Golding (1911–1993)</strong> – anglický spisovatel, realismus, využívá prvky
                    alegorie. Dílo: <strong>Pán much</strong></p>
                <p><strong>Anton Myrer (1922–1996)</strong> – Američan, píše o Americe třicátých let a o druhé světové
                    válce. Dílo: <strong>Poslední kabriolet</strong>, <strong>Velká válka</strong></p>

                <h3>Filmové zpracování</h3>
                <p>Kniha vznikla podle televizního filmu Let do nebezpečí (Flight into Danger) z roku 1956. U nás byl
                    příběh zpracován r. 1980 jako rozhlasová hra.</p>
            </div>
        </main>

        <footer>
            <p>© 2025 MaturitaPortál | Vytvořeno pro přípravu na maturitu</p>
            <p style="margin-top: 0.5rem; font-size: 0.85rem;">
                <a href="../../privacy.html" style="color: var(--text-muted);">Zásady ochrany osobních údajů</a> | 
                <a href="mailto:prasecibota@gmail.com" style="color: var(--text-muted);">Kontakt</a>
            </p>
        </footer>
    </div>

    <script src="../script.js"></script>
</body>

</html>