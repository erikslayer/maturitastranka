<!DOCTYPE html>
<html lang="cs">

<head>
    <!-- Google AdSense -->
    <script async src="https://pagead2.googlesyndication.com/pagead/js/adsbygoogle.js?client=ca-pub-5043142893920978"
         crossorigin="anonymous"></script>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="description"
        content="Rozbor knihy 451° Fahrenheita od Ray Bradburyho - charakteristika díla, analýza textu a literárněhistorický kontext.">
    <title>451° Fahrenheita - Ray Bradbury | Maturita Portál</title>
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Inter:wght@400;500;600&family=Outfit:wght@700;800&display=swap"
        rel="stylesheet">
    <link rel="stylesheet" href="../styles.css">
</head>

<body>
    <div class="container">
        <header>
            <a href="../index.html" class="logo">MaturitaPortál</a>
            <nav>
                <ul>
                    <li><a href="../index.html">Domů</a></li>
                    <li><a href="index.html" class="active">Literatura</a></li>
                    <li><a href="../ict/index.html">ICT</a></li>
                </ul>
            </nav>
        </header>

        <main>
            <a href="index.html" class="back-link">← Zpět na seznam knih</a>

            <div class="book-header animate-fade-in">
                <h1>451° Fahrenheita</h1>
                <p class="author">Ray Bradbury</p>
                <div class="meta">
                    <span class="meta-item">📚 Dystopický román</span>
                    <span class="meta-item">📅 1953</span>
                    <span class="meta-item">🇺🇸 Americká literatura</span>
                </div>
            </div>

            <div class="glass-panel animate-fade-in book-content">
                <h2>CHARAKTERISTIKA UMĚLECKÉHO TEXTU</h2>

                <p
                    style="font-style:italic; margin: 1.5rem 0; padding: 1rem; background: rgba(250, 112, 154, 0.1); border-radius: 8px;">
                    Z pohybu Mildrediných rtů ve dveřích mohl Montag přečíst, co říká. Pokoušel se nehledět na její
                    ústa,
                    protože Beatty se mohl otočit a přečíst to také.
                    „Černoši nemají rádi Černouška Sambo. Spalte ho. Bělochům je proti srsti Chaloupka strýčka Toma.
                    Spalte ji. Napsal snad někdo knihu o vlivu kouření na rakovinu plic? A kuřáci brečí? Spalte tu
                    knihu!
                    Žádá se klid, Montagu. Mír, Montagu. Nezatěžujte svými problémy ostatní. Anebo ještě líp: hoďte je
                    do spalovací pece. Pohřby že jsou nevhodné a pohanské zařízení? Tak je rovněž zlikvidujte. Když
                    někdo umře, za pět minut už se veze k Veliké peci, všude po celé zemi jsou vám k službám přenosná
                    krematoria, která jsou přenášená helikoptérami. Deset minut po smrti je z člověka jenom obláček
                    prachu. Nepárejme se se zásluhami jednotlivce v nekrolozích. Zapomeňte na ně. Spalte všechny,
                    všechno spalte. Oheň je jasný a oheň je čistý."
                </p>

                <h2>Analýza uměleckého textu</h2>

                <h3>• Zasazení výňatku do kontextu díla</h3>
                <p>Konec první třetiny knihy, místo, kde Beatty hlavního hrdinu přesvědčuje, aby zůstal hasičem
                    a podřídil se společnosti.</p>

                <p>Hasič Guy Montag nijak nevyčuhuje z řad ostatních požárníků, kteří již nehasí domy (už jsou
                    nehořlavé), ale spalují knížky, protože v nich může člověk najít pro vládu nepohodlné myšlenky –
                    udržují „pořádek". Společnost je uměle udržována bez starostí, lidé hlídáni na každém kroku. Navíc
                    je
                    stejný jako ostatní, je s ním manipulováno skrz média (telestěny, rádio), podvolil se stejnému stylu
                    života jako žijí ostatní (lze přirovnat ke konzumnímu stylu života dnešní společnosti).</p>

                <p>Jednoho dne potká Clarissu McClellanovou, dívku vymykající se ze společnosti (svobodně myslí,
                    její rodina je podivínská – čte knihy), díky které začne pochybovat o stylu jeho stávajícího života.
                    Při jednom zásahu má Montag zlikvidovat obydlí skrývající nelegální sbírku knih, ovšem majitelka
                    nechce odejít a raději zemře, než aby se vzdala knih. To jeho pochybnosti ještě zesílí. Při té
                    příležitosti Guy skryje několik knih a nahlásí, že je nemocný. Jeho velitel Beatty se dovtípí a
                    přijde
                    Montaga přesvědčit o absurdnosti jeho činu, také mu sdělí, že knihu (domnívá se, že má jen jednu)
                    může do jednoho dne spálit bez následků.</p>

                <p>Přibližně ve stejné chvíli naváže hrdina kontakt s profesorem Faberem, protože se zajímá o výklad
                    a smysl knih (jejich myšlenky apod.), sdělí mu své problémy a jak se ho velitel snažil přesvědčit,
                    aby
                    zůstal věrný stylu života. Faber mu předá štěnici (do ucha), pomáhající v komunikaci mezi nimi. Po
                    této schůzce jde Guy odevzdat jednu z knih Beattymu.</p>

                <p>Ovšem jeho žena Mildred ho udá kvůli přechovávání zakázané literatury, jelikož jí a jejím
                    přítelkyním četl z jedné knihy básně. Po tomto činu musí Montag spálit svůj dům. Při této akci také
                    Beatty zjistí jeho spojení s Faberem a Guy je nucen velitele zabít a zničit i mechanického ohaře
                    (jakýsi
                    mechanický pes, který cítí knihy a může zabíjet lidi prokainovou injekcí).</p>

                <p>Montag utíká opatrně (kvůli dalšímu ohaři) z místa činu k domu Fabera, který mu doporučí, aby
                    utekl z města na venkov. S Faberem zabezpečí, aby ho ohař nenašel (vezme si staré oblečení a polije
                    ho alkoholem) a uteče.</p>

                <p>Když hrdina zmizí z dosahu mechanického tvora, najde na venkově skupinu vysokoškolských
                    profesorů udržujících v paměti knihy (mají speciální přístroj umožňující interpretovat celou knihu
                    z paměti jednoho člověka) pro budoucí generace. Dozví se od nich, že policie lživě v přímém přenosu,
                    který ho sledoval, zabije nevinného člověka, aby obyvatelstvo mělo pocit bezpečí - a začne s nimi
                    žít.
                    Po určité době vypukne médii zlehčovaná válka, při které lehne vlivem bombardování popelem celé
                    Montagovo město a skupina učenců, i s Guyem Montagemm mu jdou na pomoc s vědomostmi
                    nabytými z knih.</p>

                <h3>• Téma a motiv</h3>
                <p><strong>Téma:</strong> pálení knih</p>
                <p><strong>Motivy:</strong> ústa, pálení, mír, oheň</p>

                <h3>• Časoprostor</h3>
                <p><strong>Prostor:</strong> nejspíše USA, ale nikde v knize o místě není zmínka</p>
                <p><strong>Čas:</strong> antiutopická budoucnost, ve které již budovy nehoří, televize je nahrazena
                    telestěnami, knihy
                    jsou zakázány, existují trysková auta, raketová letadla, atp. – nelze přesně určit, ovšem autor mohl
                    mít na mysli např. přelom 20. a 21. století</p>

                <h3>• Kompoziční výstavba</h3>
                <p>Děj je vyprávěn chronologicky. Úryvek se skládá ze dvou odstavců.</p>

                <h3>• Literární forma, druh a žánr</h3>
                <p>próza, epika, (dystopický) román</p>
                <p>dystopie (antiutopie) – opak utopie – představa fiktivní společnosti, kterou výrazně charakterizují
                    její
                    špatné vlastnosti – vyvinula se špatným směrem</p>
                <ul>
                    <li>typicky omezování svobody, totalitní vlády</li>
                    <li>v této knize je to představa pálení knih, pomocí médií manipulace s lidmi</li>
                </ul>

                <h3>• Vypravěč / lyrický subjekt</h3>
                <p>er-forma</p>

                <h3>• Postavy</h3>
                <ul>
                    <li><strong>Guy Montag</strong> – obyčejný požárník, ve kterém hlodají pochyby o smyslu jeho práce,
                        snaží se oprostit od
                        jeho dosavadního života</li>
                    <li><strong>Mildred</strong> – Montagova manželka, apatická, typický produkt konzumní společnosti,
                        závislá na telestěně
                        a na ní vysílaném pořadu Rodinka, který manipuluje s lidmi</li>
                    <li><strong>Beatty</strong> – velitel Montagova oddílu hasičů, charismatický, velmi přesvědčivý, má
                        schopnost
                        manipulovat s lidmi</li>
                    <li><strong>Faber</strong> – vzdělanec, bývalý profesor angličtiny na již zavřené filozofické
                        fakultě, neodhodlaný provést
                        něco nezákonného, trochu zbabělý, starý, dokáže dobře vysvětlit smysl věcí</li>
                    <li><strong>Clarissa McClellanová</strong> – sedmnáctiletá dívka, sebe sama charakterizuje jako
                        „cvoka",
                        volnomyšlenkářská, idealistická (Montag díky ní získá myšlenkovou svobodu), ví, díky své rodině,
                        jak
                        se lidé chovali v minulosti – komunikovali a četli</li>
                </ul>

                <h3>• Jazykové prostředky</h3>
                <ul>
                    <li><strong>Řečnická otázka:</strong> Napsal snad někdo knihu o vlivu kouření na rakovinu plic?</li>
                    <li><strong>Nespisovné slovo:</strong> líp</li>
                    <li><strong>Prvky sci-fi:</strong> Veliká pec, přenosná krematoria</li>
                    <li><strong>Fráze:</strong> Oheň je jasný a oheň je čistý.</li>
                </ul>

                <h2>Literárněhistorický kontext</h2>

                <h3>Ray Douglas Bradbury (22. 7. 1920 – 5. 6. 2012)</h3>
                <ul>
                    <li>americký romanopisec, povídkář, básník, esejista, scenárista, autor divadelních her</li>
                    <li>začínal tvořit již v mladí, ale nejvíce děl vzniklo ve 2. polovině 20. století</li>
                    <li>ovlivněn H. G. Wellsem, J. Vernem a E. R. Burroughsem</li>
                    <li>chodil do kurzů poezie a psaní povídek</li>
                    <li>nenavštěvoval vysokou školu : „Knihovny mě vychovaly. Nevěřím na vysoké školy a univerzity.
                        Věřím
                        v knihovny, protože většina studentů nemá žádné peníze. Dokončil jsem střední školu v období
                        krize
                        a neměli jsme žádné peníze. Nemohl jsem jít na vysokou školu, tak jsem chodil do knihovny tři
                        dny
                        v týdnu po dobu 10 let."</li>
                    <li>nejdříve prodával noviny, poté vydával v časopisech své povídky (časopis Super Science Stories),
                        od
                        konce roku 1942 spisovatel na plný úvazek</li>
                    <li>sám sebe neoznačoval jako autora sci-fi</li>
                    <li>do konce života nikdy nevlastnil řidičský průkaz, odmítal internet a počítače – stačil mu pouze
                        telefon a psací stroj</li>
                </ul>

                <h3>Další díla autora</h3>
                <ul>
                    <li><strong>Marťanská kronika</strong> – cyklus povídek popisujících fiktivní kolonizaci Marsu</li>
                    <li>Slunce a stín (sbírka), Ilustrovaná žena (sbírka), Kaleidoskop (sbírka)</li>
                    <li>Z prachu zrození, Vzpomínky na vraždu, O půlnoci tancoval drak</li>
                </ul>

                <h3>Kontext - Literatura s prvky sci-fi, americká literatura 2. poloviny 20. století</h3>
                <p><strong>George Orwell (1903–1950)</strong> – Farma zvířat, 1984; spisovatel proslavený svými
                    antiutopickými romány</p>
                <p><strong>Edgar Rice Burroughs (1875–1950)</strong> – Cyklus o Tarzanovi, Cyklus o Barsoomu</p>
                <p><strong>Jevgenij Ivanovič Zamjatin (1884–1937)</strong> – My; ruský spisovatel antiutopií, kritizoval
                    komunismus</p>

                <h3>Filmové zpracování</h3>
                <p>451° Fahrenheita, film, 1966, režie: François Truffaut. Film má několik nedostatků, jako je absence
                    postavy mechanického ohaře nebo televize místo
                    „telestěn", ovšem tyto drobnosti lze opomenout (vzhledem k datu natočení).</p>
            </div>
        </main>

        <footer>
            <p>© 2025 MaturitaPortál | Vytvořeno pro přípravu na maturitu</p>
            <p style="margin-top: 0.5rem; font-size: 0.85rem;">
                <a href="../../privacy.html" style="color: var(--text-muted);">Zásady ochrany osobních údajů</a> | 
                <a href="mailto:prasecibota@gmail.com" style="color: var(--text-muted);">Kontakt</a>
            </p>
        </footer>
    </div>

    <script src="../script.js"></script>
</body>

</html>